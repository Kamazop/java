Kodused ülesanded 1. (Kokku 20 punkti)

Töö olgu korrektselt vormistatud ja kommenteeritud. Faili nimes peab kajastuma teie
nimi ja töö number: nt zingelKodu1.java
Iga ülesande lahendus olgu kirjas omaette meetodis, mida saab main-meetodist välja
kutsuda. Main-meetodis on deklareeritud muutujad, mis antakse igale meetodile
argumendiks ette. Tulemused trükitakse konsoolile.

1. Olgu meetodi sisendiks suvalise pikkusega sõne (pikkus võib olla ka 0). Kui sõne
pikkus on paarisarvuline, tahame vastuseks selle sõne 2 keskmist sümbolit. Kui sõne
pikkus on paarituarvuline, tahame vastuseks saada sõne 3 keskmist sümbolit. Kui
sõne on liiga lühike, tuleb tagastada kogu sõne (ehk siis juhtudel, kui sõne pikkus on 0
või 1).

2. Olgu meetodi sisendiks suvalise pikkusega sõne (pikkus võib olla ka 0). Tahame
saada vastuseks tõeväärtuse “true”, kui 2. või 4. positsioonil asub alamsõne “aaa”, ja
“false” muidu.
Näiteks:
 “aaaaaxxcb" --> true
 “abaxaaaxc” --> true
 "xxabc" --> false
 “aaabxba” --> false

3. Olgu meetodi sisendiks täisarvude massiiv ja üks täisarv. Vastuseks tahame teada,
kui mitu korda etteantud arv selles massiivis esineb.
Nt [3,2,1,4,55,2,1,9,0,2] ja 2 --> 3
 [3,1,4,55,1,9,0] ja 2 --> 0

4. Olgu meetodi sisendiks sõnede massiiv. Tulemuseks tahame massiivi, mille tagant
kolmas ja viimane element on ära vahetatud – juhul kui massiivis on vähemalt 3
elementi. Kui massiiv on liiga lühike, trükitakse konsoolile vastav teade. 
