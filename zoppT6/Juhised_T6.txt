Tunniülesanne 6.

Luua pakett Soidukid, milles on andmetüüp (klass) Soiduk, millel on
kaks alamklassi, Auto ja Paat.
- Klassil Soiduk on kolm (paketis nähtavat) andmevälja, number
  (String), maxKiirus (int) ja hind (int). Numbri ja kiiruse jaoks
  tuleks teha tavalised get- ja set-meetodid, hinna jaoks get, aga
  hinna määramiseks ilma argumentideta meetod, mis paneb hinnaks
  nulli.
- Klassidel Auto ja Paat on kaks konstruktorit. Üks saab
  argumendiks sõiduki numbri ja teine konstruktor on ilma
  argumentideta.
Klassidel Auto ja Paat on mõlemal oma meetod hinna määramiseks.
- Auto puhul: kui maxKiirus on väiksem kui 50, tuleb hinnaks 400,
  kui suurem, siis 1000.
- Paadi puhul: paadil on veel üks oma privaatne väli, syvis
  (double). Sellele teha oma set ja get meetodid. Kui süvis on
  väiksem kui 0,5 m, on hinnaks 100. Kui süvis on suurem, siis
  sõltuvalt maxKiirusest on hind 300 (kiirus väiksem kui 10) või
  1500 (kiirus suurem).

Programmi põhiosas (mis on eraldi fail väljaspool paketti Soidukid)
tuleks luua 2 objekti tüüpi Auto (üks neist kohe koos numbriga, teine
mitte) ja 2 objekti tüüpi Paat (üks neist kohe koos numbriga, teine
mitte).
- Määrata kahele, millel pole veel numbrit, number (set-meetodiga).
- Määrata kõigile set-meetoditega kiirused ja paatidele süvised.
- Leida kõigi sõidukite hinnad, aga ühele määrata hind ülemklassi
  Soiduk hinna määramise meetodiga (st ühe hinnaks peab saama 0).
- Panna need omal valikul mõnda massiivi, listi vms.
- Väljastada (printida konsoolile), kasutades get-meetodeid, kõigi
  sõidukite numbrid, kiirused ja hinnad.
- Võib teha ka nii autodele kui paatidele meetodi show ja kasutada
  seda väljastamiseks.
