Kontrolltöö 2 teemad.

Teooriaosa (mahus 20 punkti):
tuleb teada teemasid, mida on käsitletud loengutes 7 ja 8:
- Objektid ja klassid
- Dünaamilised ja staatilised meetodid ning muutujad
- Abstraktsed klassid
- Ülelaadimine ja ülekirjutamine
- Objektide kogumid
- Töö voogudega

Praktiline osa koosneb kolmest ülesandest (kokku 30 punkti). Kinni tuleb pidada meetodite
spetsifikatsioonidest, st milline on sisend ja milline on väljund. Ülesanded on raskusastmelt
umbes sellised.

1. Luua klass Ristkülik, millel on kaks välja külgede pikkuste jaoks ja mille konstruktoril on
kaks parameetrit (külgede pikkuste jaoks). Klassil on järgmised meetodid:
public void sisestaKüljed() – küsib kasutajalt ristküliku mõõdud.
public double arvutaPindala() – tagastab ristküliku pindala.
Kirjutada programm, mis laseb kasutajal arvutada tema antud mõõtudega ristküliku pindala
ja trükib tulemuse konsoolile.

2. Luua klass Ristkülik ja selle alamklass Ruut. Klassil Ristkülik on kaks samanimelist meetodit
trükiPindala, millest üks võimaldab trükkida välja ristküliku pindala (kahe parameetriga) ja
teine ruudu pindala (ühe parameetriga). Klasside konstruktorid on ilma parameetriteta.
Kirjutada programm, mis loob ühe ristküliku ja ühe ruudu ning trükib välja nende pindalad.

3. Luua klass Juurvili, millel on kaks andmevälja, nimi(tüüpi String) ja kogus(tüüpi int).
Kirjutada programm, mis
- loob andmekogumi nimekiri, kus saab hoida objekte tüüpi Juurvili.
- paneb nimekirja kolm juurvilja koos kogustega.

Programmis on lisaks kaks meetodit:
- public <nimekirja tüüp> lisa(Juurvili, <nimekirja tüüp>) – kui selline juurvili on olemas,
  siis vastava juurvilja kogust suurendatakse. Kui sellist pole, lisatakse see nimekirja.
- public <nimekirja tüüp> eemalda(Juurvili, <nimekirja tüüp>) – kui selline juurvili on
  olemas, siis vastava juurvilja kogust vähendatakse. Kui kogus pole enam positiivne
  arv, siis juurvili eemaldatakse. Kui sellist juurvilja pole, siis ei tehta midagi.

4. Luua klass Juurvili, millel on kaks andmevälja, nimi(tüüpi String) ja kogus(tüüpi int).
Kirjutada programm, mis
- loob andmekogumi nimekiri, kus saab hoida objekte tüüpi Juurvili.
- paneb nimekirja kolm juurvilja koos kogustega.
- Trükib välja kõige lühema nimega juurvilja koguse, kasutades selleks meetodit:
  public Juurvili kogus(<nimekirja tüüp>), mis kasutab voogusid (stream) ja leiab kõige
  lühema nimega juurvilja koguse nimekirjas. 
