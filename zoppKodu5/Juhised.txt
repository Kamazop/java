Koduülesanded 5 (kokku 40 punkti)

Ülesanne 1.(10 punkti)
Realiseerida uus andmetüüp Person, millel on kolm andmevälja: inimese eesnimi,
perekonnanimi ning sünniaasta.
Luua andmekonteiner inimesed, mis sisaldab vähemalt 8 objekti tüüpi Person (st
vähemalt 8 inimest oma ees- ja perekonnanimega ning sünniaastaga). Kõikide
andmeväljade väärtused võivad korduda (nt kolm sama perekonnanime või kaks sama
sünniaastat jne). Konteineri valiku jätan vabaks – valige ise.
Programm palub kasutajal sisestada perekonnanime. On sisendikontroll – see ei tohi
sisaldada muid sümboleid peale tähtede.
Kui sellise perekonnanimega isik on olemas, siis väljastatakse tema eesnimi ja
sünniaasta.
Kui on mitu isikut sama perekonnanimega, siis väljastatakse nende kõigi eesnimi ja
sünniaasta.
Kui sellist perekonnanime ei leidu, siis antakse vastav teade.

Ülesanne 2.(kokku 30 punkti)
Väiketootja tarnib ümbruskonna rahvale endavalmistatud piimatooteid ja vajab
arvepidamist.

1. Luua klass (andmetüüp) Piimatoode alamklassidega Juust, Piim ja Kohupiim. Need
neli klassi moodustavad ühe paketi.
- Igal piimatootel on andmeväljad nimi ja hind.
- Uusi tooteid saab lisada konstruktoritega, mille parameetriteks on toote nimi (String)
  ja toote kilohind või piima liitrihind (need on tüüpi double). Nt
  Juust eestijuust = new Juust("eesti juust",6.5);
- Klassil Piimatoode on meetodid getHind ja getNimi, mis tagastavad vastavalt
  toote hinna ja nime.
- (5 punkti) Ostes vähemalt 3 kilo juustu või 5 liitrit piima või 2 kilo kohupiima
  (seejuures võivad ostu sees olla ka näiteks erinevad piimad, aga kokku vähemalt 5
  liitrit jne), saab ostja vastava tooteliigi soodustust 10%. Seega peaks alamklassidel
  olema ka oma meetod getPrice(kogus), mis arvestab soodustusi. Siin kogus
  peaks olema vastava tooteklassi kogus (nt kõikide juustude kogus kokku ühel ostjal).

2. Luua klass (andmetüüp) Arve ja panna see omaette paketti. Arve konstruktor saab
  parameetrina ette tellija nime (meie väiketootja teab, kus tema kliendid elavad ja
  seega nimest piisab). Klassil Arve on järgmised meetodid:
- void lisa(Piimatoode toode, int kogus), mis lisab arvele tellitu.
- String klient(), mis tagastab tellija nime.
- double leiaKoguSumma(), mis tagastab tellimuse summa (täpsusega 2
  komakohta – vaata näiteks java.text.DecimalFormat vms)
- int leiaArveNr(), mis tagastab arve numbri.
- Staatiline meetod private static int leiaJargmine(), mis leiab järgmise
  arve numbri.
- Meetod maksa(), mis kasutades eelmisi meetodeid, trükib välja tšeki, kus on
  kirjas arve number, tellija, tellitud kaup koos kogusega, soodustused, koguhind.
  Plusspunktid, kui väljatrükk on kenasti kujundatud.
  Lisaks on klassis Arve vaja ka kohta andmete hoidmiseks – kuna seda saab
  realiseerida mitmel eri viisil, jätan siin teile vabad käed.

3. Viimaks põhiprogramm, mis kasutab kahte loodud paketti. Kõigepealt lisatakse
  tooted – väiketootja valmistab kolme sorti juustu, kahte sorti piima ja kolme sorti
  kohupiima. Siis moodustatakse kolme tellija arved ja trükitakse need konsoolile.
